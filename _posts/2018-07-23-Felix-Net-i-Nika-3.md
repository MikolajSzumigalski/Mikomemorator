---
published: true
layout: post
date: '2018-07-23 7:00'
description: 'Felix, Net i Nika część 3 - recenzja'
img: fnin.jpg
tags:
  - książki
  - SciFi
  - FNiN
author: Mikołaj Szumigalski
---
# Pałac Snów

Trzecia część nie zaskoczyła mnie bardziej niż druga chociaż autor kontynuuje swoją (a w sumie to naszą) podróż w głąb fantastyki i niemożliwych w normalnym świecie sytuacji. Co ciekawe pojawiają się wątki miłosne, oczywiście dopasowane do wieku bohaterów, niemniej są one dosyć mocno zaakcentowane. I co śmieszne - często czytając losy bohaterów w tytułowym "Pałacu Snów" często miałem ochotę aby jak najszybciej z niego wyszli i dokończyli ten wątek.

## Co jest nie tak z samym Pałacem?

Ogólnie to nic. Pałac Snów to bardzo ciekawa forma stworzona przez autora. W bardzo interesujący sposób chce nas zabrać w podróż do naszego umysłu i uświadomić nas, że podczas snów dzieje się tam naprawdę dużo. Dlaczego więc tak się niecierpliwiłem czytając te fragmenty?

Jestem osobą, która uwielbia fabułę. Może to infantylne (tak, jestem zbyt infantylny do czytania książki dla dzieci, prawda jest brutalna !), ale nie przepadam za długimi opisami świata przedstawionego. Do pewnego stopnia są ok, ale potem czekam na rozwój wypadków i dosyć mocno się niecierpliwię. Także myślę, że to bardziej moja wina niż samej książki. Wróćmy do plusów.

## Wychowanie - robisz to dobrze!

Oprócz wątków o których wspomniałem jest kilka małych, które bardzo mi się podobają. Pierwszy to wybory do szkolnego samorządu, które błyskotliwie opisują jak straszną rzeczą jest polityka, jakie są jej faktyczne cele i ile jest w niej prawdy, a ile fałszu i manipulacji. A jeśli jesteśmy przy manipulacji to dodatkowo autor uświadamia nam jak firmy za pomocą celnej i często inwazyjnej reklamy potrafią nam "opchnąć" swoje produkty. N brakuje oczywiście wątków technologicznych, co przy moich zainteresowaniach akurat jest bardzo dużym atutem.

## Podsumowanko

Pomimo jednej wady, która jest moją osobistą to książka jest fantastyczna i biorąc pod uwage poprzednie części - wcale nie dziwi. Dzięki autorze, będę miał co dawać do pocztania dzieciom!

**Ocena: 8/10** (bez rozdzielenia)