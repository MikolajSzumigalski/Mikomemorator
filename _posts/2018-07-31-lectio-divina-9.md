---
published: true
layout: post
date: '2018-07-31 6:00'
description: 'Lectio Divina Mt 13, 36-43'
img: lectioszumi.png
tags:
  - wiara
  - lectio
  - Mt
author: Mikołaj Szumigalski
---
# (Mt 13, 36-43)
 
*Jezus odprawił tłumy i wrócił do domu. Tam przystąpili do Niego uczniowie, mówiąc: "Wyjaśnij nam przypowieść o chwaście". On odpowiedział: "Tym, który sieje dobre nasienie, jest Syn Człowieczy. Rolą jest świat, dobrym nasieniem są synowie królestwa, chwastem zaś synowie Złego. Nieprzyjacielem, który posiał chwast, jest diabeł; żniwem jest koniec świata, a żeńcami są aniołowie. Jak więc zbiera się chwast i spala w ogniu, tak będzie przy końcu świata. Syn Człowieczy pośle aniołów swoich: ci zbiorą z Jego królestwa wszystkie zgorszenia oraz tych, którzy dopuszczają się nieprawości, i wrzucą ich w piec rozpalony; tam będzie płacz i zgrzytanie zębów. Wtedy sprawiedliwi jaśnieć będą jak słońce w królestwie Ojca swego. Kto ma uszy, niechaj słucha!"*

## Analiza Ewangelii 

Zawsze mnie ciekawiło dlaczego Jezus tłumaczył przypowieści tylko uczniom, a nie wszystkim. Może chciał abyśmy potrafili sami wyciągać wnioski z tego co mówi? Z jednej strony jest Dobrym Pasterzem, który wskazuje nam drogę do Zbawienia, ale z drugiej jako Bóg chce nam dać wolną wolę. Oczwiście wolna wola w interpetacji może być ryzykowna, bo nie zawsze nasze wnioski muszą być słuszne. *"Kto ma uszy niechaj słucha"* To bardzo ważne zdanie, które jak się dowiedziałem pada z ust Jezusa w Ewangeliach aż 7 razy. Niejednokrotnie Jezus powtarzał, że jesteśmy wybrani, ponieważ możemy poznać Jego naukę, odkryć co naprawdę Bóg chciał nam przekazać w Biblii. Te słowa są nie tylko moim zdaniem zachętą do faktycznego słuchania Słowa Bożego, ale do aktywnego udziału w tym co te słowa przekazują.

## Wnioski w pigułce

Słuchajmy Słowa Bożego, rozważajmy je i wyciągajmy wnioski

## Modlitwa

## Przepraszam

Przepraszam Cię Jezu, że nie zawsze słucham Twojego Słowa z należytym skupieniem szczególnie podczas Mszy Świętej. Przepraszam, że nie jestem regularny w czytaniu Pisma Świętego.

## Dziękuję

Dziękuję Ci, że wybrałeś nas do poznania Twojej nauki, dziękuję za Twoją miłość i za naszą wolną wolę. 

## Proszę

Proszę Cię Jezu o dar koncentracji, abym zawsze potrafił się skupić w ważnym momentach mojego życia, szczególnie gdy czytam i słocham Twoje Słowo.

