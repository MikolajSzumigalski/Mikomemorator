---
published: true
layout: post
date: '2018-07-6 12:00'
description: 'Lectio Divina Mt 9, 9-13'
img: lectioszumi.png
tags:
  - wiara
  - lectio
  - Mt
author: Mikołaj Szumigalski
---
# (Mt 9, 9-13)
 
*Jezus, wychodząc z Kafarnaum, ujrzał człowieka imieniem Mateusz, siedzącego na komorze celnej, i rzekł do niego: "Pójdź za Mną!" A on wstał i poszedł za Nim. Gdy Jezus siedział w domu za stołem, przyszło wielu celników i grzeszników i zasiadło wraz z Jezusem i Jego uczniami. Widząc to, faryzeusze mówili do Jego uczniów: "Dlaczego wasz Nauczyciel jada wspólnie z celnikami i grzesznikami?" On, usłyszawszy to, rzekł: "Nie potrzebują lekarza zdrowi, lecz ci, którzy się źle mają. Idźcie i starajcie się zrozumieć, co znaczy: „Chcę raczej miłosierdzia niż ofiary”. Bo nie przyszedłem, aby powołać sprawiedliwych, ale grzeszników".*

## Analiza Ewangelii 

Takie fragmenty jak ten pokazują nam jak wielką postacią jest Jezus. Często podejmuje decyzje, które dla nas ( i ludzi wśród których przebywał ) wydają się na pierwszy rzut oka nielogiczne i sprzeczne z Jego ideologią. No bo czemu nie szukał "najprawilniejszych" ludzi na świecie i z nich nie zrobił Apostołów tylko wziął zwykłych niewyróżniających się, a nawet celników, którzy mieli opinię (często słuszną) złodziei i grzeszników? Sam Jezus tłumaczy nam to prostym porównaniem *"Nie potrzebują lekarza zdrowi, lecz ci, którzy się źle mają"*. Chrystus doskonale sobie zdaje sprawę, że nie jesteśmy idealni, że błądzimy. Ale i taknas kocha i chce nam dawać wskazówki, pomagać nam, abyśmy mogli być coraz lepsi. Ufa nam mimo, że na to zaufanie często nie zasługujemy. Ktoś pomyśli "Po co mam być dobry skoro Jezus przychodzi do grzeszników?". Ale przecież nikt nie jest doskonały, Jezus przychodzi do każdego z nas, aby uzdrowić tą naszą "gorszą część". 

„Chcę raczej miłosierdzia niż ofiary”. Chciałbym się jeszcze pochylić nad tym zdaniem, ponieważ jest ono kilkukrotnie cytowane przez Jezusa. Jest to cytat z proroka Ozeasza. To zdanie pięknie pokazuje, że nasz Bóg nie chce np. ofiar ze zwierząt, żebyśmy np. biczowali się w ramach ofiary czy tego typu rzeczy. On chcę abyśmy się kochali wzajemnie. Po prostu. 

## Wnioski w pigułce

Jezus nas kocha bez względu na to jacy jesteśmy, kochajmy się wzajemnie, bo to jest droga do szczęscia.

## Modlitwa

## Przepraszam

Przepraszam Cię Jezu za moje momenty słabości. Wiem, że mnie kochasz pomimo tego, że czasem upadam.

## Dziękuję

Dziękuję Ci Panie Jezu za Twoją miłość i za to, że mi zawsze wybaczasz nawet gdy czasem Cię zawiodę.

## Proszę

Proszę Cię Jezu, abym potrafił kochać ludzi wokół mnie, abym ich nie oceniał pochopnie i żył z innymi w zgodzie.
