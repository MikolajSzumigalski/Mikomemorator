---
published: true
layout: post
date: '2018-07-11 18:40'
description: 'Lectio Divina Mt 19,27-29'
img: lectioszumi.png
tags:
  - wiara
  - lectio
  - Mt
author: Mikołaj Szumigalski
---
# (Mt 19,27-29)
 
*Piotr powiedział do Jezusa: „Oto my opuściliśmy wszystko i poszliśmy za Tobą, cóż więc otrzymamy?” Jezus zaś rzekł do nich: „Zaprawdę, powiadam wam: Przy odrodzeniu, gdy Syn Człowieczy zasiądzie na swym tronie chwały, wy, którzy poszliście za Mną, zasiądziecie również na dwunastu tronach i będziecie sądzić dwanaście pokoleń Izraela. I każdy, kto dla mego imienia opuści dom, braci lub siostry, ojca lub matkę, dzieci lub pole, stokroć tyle otrzyma i życie wieczne odziedziczy”.*

## Analiza Ewangelii 

Jest to bardzo krótki fragment, ale poruszający ciekawe zagadnienie nad któym chciałbym się pochylić. Kiedy pierwszy raz czytam początke nachodzi mnie myśl - "Jejku, ludzie to są chciwi, zawsze tylko pytają o korzyści... a gdzie zaufanie i bezinteresowność?", ale baaardzo szybko mi to mija. Dlaczego? Warto się zastanowić czym jest egoizm i jakie uczynki sprawiają, że jesteśmy egoistami. W najprostszej definicji egoista to ktoś kto myśli głównie o sobie. I oczywiście wiadomo, że taka postawa jest raczej odbierana jako negatywna, bo uważamy, że warto sobie pomagać, często dobrze się czujemy gdy pomagamy, bo robimy coś bezinteresownie... No właśnie! Bezinteresownie - czy faktycznie jesteśmy w stanie robić coś bezinteresownie? Czy może każda rzecz, którą robimy, jednak robimy dla własnych korzyści? Nawet jak np. dajemy pieniądze na szczytny cel to po to żeby się lepiej poczuć, podbudowac się, że jesteśmy fajni, bo robimy dobre rzeczy i pomagamy. I super! Cieszmy się tym, ale nie oszukujmy się, że jesteśm bezinteresowni. Nie zawsze robienie czegoś dla siebie musi być złe. Jak mawiali pozytywiści - jak robisz coś dla siebie rób to tak, żeby inni też skorzystali. I to jest ok, dbaj o siebie i realizuje się, jeśli nie krzywdzisz tym innych. I wracając do poprzedniego wątku - uczniowie mieli prawo zapytać o to co dostaną, bo wszystko co robimy musi mieć jakiś cel. Możemy być idealistami, ale bez pieniędzy też nie przeżyjemy, bo one nam gwarantują egzystencję - musimy spać, jeść itp. Biorąc pod uwagę jak bardzo musieli ufać Jezusowi skoro zostawili wszystko co mieli, nawet rodzinę, która mam wrażenie, że miała większą wartość niż obecnie (teraz izolujemy się od innych). Ogólnie ciekawe jest podejście Jezusa, który nie mówi - rodzina jest najważniejsza, bądźcie blisko niej. Nie! On wręcz przecinie, nagradza za to. I to wcale nie znaczy, że mamy zostawiać rodziny, ale pokazuje jak ważna i trudna jest Jego misja - tak ważna, że dla niej trzeba zostawić kompletnie wszystko co kochasz. Ale za tą cenę możesz otrzymać jeszcze więcej. Najważniejsze jest pytanie - czy jesteś w stanie zaufać Chrystusowi aż tak? 

## Wnioski w pigułce

Jeśli chcesz iść za Jezusem musisz być przygotowany na wiele wyrzeczeń, ale warto.

## Modlitwa

## Przepraszam

Przepraszam Cię Jezu, że nie zawsze jesteś w moim życiu na pierwszym miejscu.

## Dziękuję

Dziękuję Ci Panie Jezu, że uczysz mnie postaw, które sprawiają, że lepiej rozumiem nasz świat.

## Proszę

Proszę Cię Jezu o wiarę, abym nie bał się Tobie zaufać. 

