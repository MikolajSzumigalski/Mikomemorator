---
published: true
layout: post
date: '2018-07-10 22:30'
description: 'Felix, Net i Nika części 1 i 2 - recenzja'
img: pielgrzymka.JPG
tags:
  - książki
  - SciFi
  - FNiN
author: Mikołaj Szumigalski
---
## Podwójna recenzja

Niby książki z tego samego cyklu, jednak strasznie się różnią. Ogólnie gdy pierwszy raz sięgnąłem po tą książkę spoziewałem się zwykłej, obyczajowej książki dla dzieci - z prostą fabułą, ale sympatyczną i lekką do poczytania. Na samym początku nic nie wskazywało na to, żebym się pomylił... do czasu. Poszanowałem autora za umieszczenie w książce sztucznej inteligencji ( w poprzednim semestrze dosyć dużo czasu poświęciłem na ten temat na studiach ), choć wydawała mi się ciut za bardzo inteligentna. Uznałem, że autor popuszcza wodze fantazji, ale spoko, ma prawo. Jednak okazało się, że w książce zaczęły się pojawiać zjawiska paranormalne i z czasem przekonałem się... że to książka Sci-fi.

## Bohaterowie

Nie da się zauważyć ciekawego nawiązania do Harr'ego Pottera - paczka trzech przyjaciół (dwóch chłopaków i dziewczyna), poznaje się w 1szej klasie i oczywiście wszystkie dziwne historie przydarzają się akurat im. Nie jest to odwzorowanie 1 do 1, bo mają zupełnie inne cechy, ale uznałem to za ciekawy smaczek, o którym warto napisać. Jako, że jest to książka dla dzieci to bohaterowie są nakreśleni w sposób dosyć jednoznaczny ( posiadają zbiór cech, które są konkretne dla nich ). Brzmi to dosyć enigmatycznie i nie wiem czy umiem to wyjaśnić dobrze w  słowach... Autor po prostu nie skupia się na ich wewnętrznych przemyśleniach, ale na reakcjach na dane sytuacje. Nie uważam tego za wadę, po prostu stwierdzam fakt. Nie mogę powiedzieć, że postacie są nudne, mają szereg ciekawych cech i często dzielą się wiedzą, która dla młodszych czytelników może być przydatna.

## Zalety książek

Opiszę tu zalety obu części. Uważam, że są to książki znakomite dla młodszego czytelnika ( 10 - 14lat ), ale będąc starszym również można się przy nich dobrze bawić i wciągnąć w historię. Autor wplata dużo ciekawostek ze świata IT, historii a nawet wprowadza w fturystyczne teorie. Uważam to za super plus, bo jest w stanie rozbudzić w dzieciach ciekawość świata, a nas trochę oderwać od nudnej rzeczywistości i przypomnieć, że posiadamy wyobraźnię.

## Ocena poszczególnych tytułów

**Felix, Net i Nika oraz Gang Niewidzialnych Ludzi**

Obie książki będę trochę porównywał ze sobą nawzajem i mimo wszystko część druga zdecydowanie bardziej mi się podobała ze względu na fabułę. Jednak pierwsza część posiada wszystkie zalety o jakich pisałem wcześniej i wprowadza nas w ten świat i z czystym sumieniem mogę dać **7.5 / 10**. (gdybym był dzieckiem byłoby to spokojnie **9 / 10**)

**Felix, Net i Nika oraz Teoretycznie Możliwa Katastrofa**

Zdecydowanie lepsza fabuła i bardzo podobały mi się wizje futurystyczne. Nie wiem jak będzie z następnymi częsciami, ale uczciwie daję **8 / 10** ( w skali "dziecięcej" **9 / 10**)
