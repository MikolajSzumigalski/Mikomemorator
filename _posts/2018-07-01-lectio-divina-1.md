---
published: true
layout: post
date: '2018-07-1 21:00'
description: 'Lectio Divina Mk 5,21-43'
img: lectioszumi.png
tags:
  - wiara
  - lectio
  - Mk
author: Mikołaj Szumigalski
---
# (Mk 5,21-43)

*Gdy Jezus przeprawił się z powrotem łodzią na drugi brzeg, zebrał się wielki tłum wokół Niego, a On był jeszcze nad jeziorem. Wtedy przyszedł jeden z przełożonych synagogi, imieniem Jair. Gdy Go ujrzał, upadł Mu do nóg i prosił usilnie: „Moja córeczka dogorywa, przyjdź i połóż na nią ręce, aby ocalała i żyła”. Poszedł więc z nim, a wielki tłum szedł za Nim i zewsząd Go ściskali. A pewna kobieta od dwunastu lat cierpiała na upływ krwi. Wiele przecierpiała od różnych lekarzy i całe swe mienie wydała, a nic jej nie pomogło, lecz miała się jeszcze gorzej. Słyszała ona o Jezusie, więc zbliżyła się z tyłu między tłumem i dotknęła się Jego płaszcza. Mówiła bowiem: „Żebym się choć Jego płaszcza dotknęła, a będę zdrowa”. Zaraz też ustał jej krowotok i poczuła w ciele, że jest uzdrowiona z dolegliwości. Jezus także poznał zaraz w sobie, że moc wyszła od Niego. Obrócił się w tłumie i zapytał: „Kto dotknął się mojego płaszcza?” Odpowiedzieli Mu uczniowie: „Widzisz, że tłum zewsząd Cię ściska, a pytasz: "Kto się Mnie dotknął?”. On jednak rozglądał się, by ujrzeć tę, która to uczyniła. Wtedy kobieta przyszła zalękniona i drżąca, gdyż wiedziała, co się z nią stało, upadła przed Nim i wyznała Mu całą prawdę. On zaś rzekł do niej: „Córko, twoja wiara cię ocaliła, idź w pokoju i bądź uzdrowiona ze swej dolegliwości”. Gdy On jeszcze mówił, przyszli ludzie od przełożonego synagogi i donieśli: „Twoja córka umarła, czemu jeszcze trudzisz Nauczyciela ?” Lecz Jezus słysząc, co mówiono, rzekł przełożonemu synagogi : „Nie bój się, tylko wierz”. I nie pozwolił nikomu iść z sobą z wyjątkiem Piotra, Jakuba i Jana, brata Jakubowego. Tak przyszli do domu przełożonego synagogi. Wobec zamieszania, płaczu i głośnego zawodzenia wszedł i rzekł do nich: "Czemu robicie zgiełk i płaczecie? Dziecko nie umarło, tylko śpi". I wyśmiewali Go. Lecz On odsunął wszystkich, wziął z sobą tylko ojca, matkę dziecka oraz tych, którzy z Nim byli, i wszedł tam, gdzie dziecko leżało. Ująwszy dziewczynkę za rękę, rzekł do niej: „Talitha kum”, to znaczy: „Dziewczynko, mówię ci, wstań”. Dziewczynka natychmiast wstała i chodziła, miała bowiem dwanaście lat. I osłupieli wprost ze zdumienia. Przykazał im też z naciskiem, żeby nikt o tym nie wiedział, i polecił, aby jej dano jeść.*

## Analiza Ewangelii 

Fragment jest całkiem długi, posiadający dwa ważne wątki. Pierwszy opowiada o smutnej historii kobiety, której Jezus był ostatnią sznasą w walce o życie. To co się wydarzyło uczy nas jaką potęgą jest nasza wiara. Zastanawiając się można zadać sobie pytanie - czy ktokolwiek powiedział jej, albo komukolwiek innemu "Dotknij Jezusa, a On Cię uzdrowi"? Raczej nie. To ona sama uwierzyła w Jego **moc**. Uwierzyła, że jest tak potężny, że wystarczy dotyk, aby poczuć choć odrobinę Jego siły. I wcale nie chodzi o to, że przypadkowo odkryła, że jak się dotknie Jezusa to dzieją się cuda. Podejrzewam, że gdyby uwierzyła, że trzeb go np. złapać za rękę, albo wyrwać mu włos to efekt byłby ten sam, bo chodzi o to, że była **pewna**, że jej działanie przyniesie taki skutek. Myślę, że choć wierzymy w Boga, targają nami wątpliwości czy faktycznie dzięki Niemu możemy wszystko. Myślimy racjonalnie i ciężko nam wierzyć w cuda, choć zdajemy sobie sprawę w ich istnienie.

Druga część jest trudniejsza moim zdaniem. Czy jest ona tylko manifestacją siły Jezusa? Że jest Panem nie tylko chorób, ale i życia? Myślę, że jest silne powiązanie między obiema sytuacjami. W drugiej to ojciec dziwczynki fkatycznie uwierzył Jezusowi, że dziewczyka żyje. I ufam, że Zbawiciel chciał nam udowodnić, że trochę wiary może uczynić dosłownie **wszystko**.

## Wnioski w pigułce

Módlmy się o wiarę, bo z nią nasze życie na pewno będzie łatwiejsze. Ufajmy naszemu Bogu i ufajmy Jego zdolnościom.

## Modlitwa

## Przepraszam

Przepraszam Cię Jezu, że nie zawsze wierzę w potęgę Twojej siły.

## Dziękuję

Dziękuję Ci Panie Jezu, że na każdym kroku pokazujesz mi, że Jesteś ze mną. Dziękuję, że wspierasz mnie w trudnych chwilach i uczysz mnie jak sobie radzić w nawet beznadziejnych sytuacjach.

## Proszę

Proszę Cię Jezu, abyś nauczył mnie patrzeć na moje życie Twoimi oczami. Abym umiał widzieć zawsze wyjście z każdej sytuacji i nigdy się nie poddawał. Abym zawsze pamiętał, że Jesteś przy mnie.

