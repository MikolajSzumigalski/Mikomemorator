---
published: true
layout: post
date: '2018-08-03 22:45'
description: 'Lectio Divina Mt 13, 54-58'
img: lectioszumi.png
tags:
  - wiara
  - lectio
  - Mt
author: Mikołaj Szumigalski
---
# (Mt 13, 54-58)
 
*Jezus, przyszedłszy do swego miasta rodzinnego, nauczał ich w synagodze, tak że byli zdumieni i pytali: "Skąd u Niego ta mądrość i cuda? Czyż nie jest On synem cieśli? Czy Jego Matce nie jest na imię Mariam, a Jego braciom Jakub, Józef, Szymon i Juda? Także Jego siostry czy nie żyją wszystkie u nas? Skądże więc u Niego to wszystko?" I powątpiewali o Nim. A Jezus rzekł do nich: "Tylko w swojej ojczyźnie i w swoim domu może być prorok lekceważony". I niewiele zdziałał tam cudów z powodu ich niedowiarstwa.*

## Analiza Ewangelii 

Reakcja ludzi jest ogromnie smutna. Ocenia się Jezusa ze względu na Jego pochodzenie. Z jednej strony faktycznie - wiedza nie bierze się z nikąd, a Józef jako cieśla pewnie nie mógłby zapewnić Jezusowi wykształcenia (choć szkolniectwo w tamtych czasach musiało wyglądać... specyficznie porównując z dzisiejszymi czasami). Ja jednak myślę, że nauka z tej Ewangelii to coś więcej niż "Nie oceniaj książki po okładce." Skupiłbym się na 2 ostatnich zdaniach. Nasze uprzedzenia blokują nam drogę do wartościowych rzeczy w naszym życiu. O potędze podświadomości akurat dowiedziałem się ostatnio sporo o czym wspomnę w następnej recencji książki (której tytuł już ukradkiem zdradziłem w tym wpisie).  


## Wnioski w pigułce

Ludzi poznajemy po ich owocach, nie po pochodzeniu.

## Modlitwa

## Przepraszam

Przepraszam Panie Jezu, że czasem zbyt pochopnie zdarza mi się oceniać ludzi. Wiem, że powinno się patrzeć na ludzi przez pryzmat ich uczynków, ale nie zawsze umiem to zastosować w praktyce.

## Dziękuję

Dziękuję Ci Jezu, że pokazałeś nam, że bycie kimś ważnym to nie jest status społeczny czy majątek, a nasza wiedza i uczynki, które dzięki niej czynimy

## Proszę

Proszę Cię Jezu, abym zawsze potrafił dostrzegać w ludziach ich dobro i wartości.
