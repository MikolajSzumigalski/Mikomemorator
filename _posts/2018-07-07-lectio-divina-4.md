---
published: true
layout: post
date: '2018-07-7 12:00'
description: 'Lectio Divina Mt 9,14-17'
img: lectioszumi.png
tags:
  - wiara
  - lectio
  - Mt
author: Mikołaj Szumigalski
---
# (Mt 9,14-17)
 
*Po powrocie Jezusa z krainy Gadareńczyków podeszli do Niego uczniowie Jana i zapytali: "Dlaczego my i faryzeusze dużo pościmy, Twoi zaś uczniowie nie poszczą?" Jezus im rzekł: "Czy goście weselni mogą się smucić, dopóki pan młody jest z nimi? Lecz przyjdzie czas, kiedy zabiorą im pana młodego, a wtedy będą pościć. Nikt nie przyszywa łaty z surowego sukna do starego ubrania, gdyż łata obrywa ubranie, i gorsze staje się przedarcie. Nie wlewają też młodego wina do starych bukłaków. W przeciwnym razie bukłaki pękają, wino wycieka, a bukłaki przepadają. Ale młode wino wlewają do nowych bukłaków, a tak jedno i drugie się zachowuje"*

## Analiza Ewangelii 

Jeśli ktokolwiek uważa, że chrześcijanin powinien się umartwiać, być wiecznie smutny i pościć całe życie, a najlepiej żyć w ascezie... Jezus w tym fragmencie w fantastyczny sposób łamie ten stereotyp. Mamy się cieszyć i radować, bo jesteśmy przeznaczeni do zbawienia. Treści o winie ja rozumiem jako pewne ukazanie "przejścia" w nowe rozumowanie czym naprawdę jest wiara. Faryzeusze nigdy nie pojmą nauki Chrystusa, ponieważ ich rozumienie wiary jest już ugruntowane wcześniejszym "starotestamentowym". Chcąc poświęcić się nowej sprawie musisz zostawić to co było w przeszłości.

## Wnioski w pigułce

Radujmy się tym, że Chrystus nas zbawił i przyjmujmy Jego naukę.

## Modlitwa

## Przepraszam

Przepraszam Cię Panie Jezu, że nie zawsze potrafię cieszyć się każdym dniem, że często nie potrafię doceniać tego co midajesz. 

## Dziękuję

Dziękuję Ci Jezu, że pokazujesz nam, że nasza wiara jest szczęśliwa i uświadamiasz nas o tym każdego dnia.

## Proszę

Prosze Cię Jezu o to, abym potrafił czerpać jak najwięcej z Twojej nauki.
