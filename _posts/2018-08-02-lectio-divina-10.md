---
published: true
layout: post
date: '2018-08-02 17:00'
description: 'Lectio Divina Mt 13, 47-53'
img: lectioszumi.png
tags:
  - wiara
  - lectio
  - Mt
author: Mikołaj Szumigalski
---
# (Mt 13, 47-53)
 
*Jezus powiedział do tłumów: "Podobne jest królestwo niebieskie do sieci, zarzuconej w morze i zagarniającej ryby wszelkiego rodzaju. Gdy się napełniła, wyciągnęli ją na brzeg i usiadłszy, dobre zebrali w naczynia, a złe odrzucili. Tak będzie przy końcu świata: wyjdą aniołowie, wyłączą złych spośród sprawiedliwych i wrzucą ich w piec rozpalony; tam będzie płacz i zgrzytanie zębów. Zrozumieliście to wszystko?" Odpowiedzieli Mu: "Tak". A On rzekł do nich: "Dlatego każdy uczony w Piśmie, który stał się uczniem królestwa niebieskiego, podobny jest do ojca rodziny, który ze swego skarbca wydobywa rzeczy nowe i stare". Gdy Jezus dokończył tych przypowieści, oddalił się stamtąd.*

## Analiza Ewangelii 

Fragment Ewangelii wydaje się mieć jeden konkretny przekaz - szansę dostania się do Królestwa Niebieskiego mamy **wszyscy** bez wyjątku, ale nie wszyscy w tym Królestwie się spotkamy - będą tam jedynie sprawiedliwi. Ktoś mógłby pomyśleć, że jest to dosyć oczywista idea i tak naprawdę nic nie wnosi. Ale ja myślę, że warto sobie czasem uświadomić, że mimo wielkiej miłości naszego Boga musimy cały czas się doskonalić, bo On nas zawsze przyjmie, ale jeśli dobrowolnie się od Niego odsuniemy możemy spotkać się z przykrymi konsekwencjami, których potem już się ni uda odwrócić.

## Wnioski w pigułce

Królestwo Niebieskie na nas czeka, ale musimy chcieć do Niego wejść.

## Modlitwa

## Przepraszam

Przepraszam Cię Jezu za wszystkie momenty w których oddalam się od Ciebie, za momenty słabości, te w których myślę tylko o własnej przyjemności, a nie pracuję nas sobą i nie dbam o własne życie.

## Dziękuję

Dziękuję Ci Jezu, że tak często mi przypominasz o tym co dobre. Nasza pamięć jest ulotna i czasami potrzebujemy silnego wstrząsu, aby powrócić na dobry tor.

## Proszę

Proszę Cię Panie o dar siły do walki z własnym lenistwem i abym zawsze robiąc cokowiek wiedział jaki jest mój cel.
